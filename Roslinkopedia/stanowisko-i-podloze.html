<!DOCTYPE html>
<html lang="pl">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="description"
        content="Wkrocz w świat roślin i niech zrobi Ci się zielono! Dowiedz się więcej o stanowisku i podłożu dla Twoich roślin.">
    <meta name="keywords" content="rośliny, kwiatki, podłoże">
    <meta name="author" content="Wiktoria Nowak">
    <title>Roślinkopedia - stanowisko i podłoże</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Raleway:ital,wght@0,300;0,400;0,700;1,400&display=swap"
        rel="stylesheet">
    <script src="https://kit.fontawesome.com/4f921f14d4.js" crossorigin="anonymous"></script>
    <link href="https://cdn.jsdelivr.net/npm/bootstrap@5.2.0/dist/css/bootstrap.min.css" rel="stylesheet"
        integrity="sha384-gH2yIJqKdNHPEq0n4Mqa/HGKIhSkIHeL5AyhkYV8i59U5AR6csBvApHHNl/vI1Bx" crossorigin="anonymous" />
    <link rel="stylesheet" href="./style/stanowisko-i-podloze.css">

</head>

<body>

    <nav>
        <div class="menu-icon"><i class="fa-solid fa-bars"></i></div>
        <ul>
            <li><a href="index.html">Start</a></li>
            <li><a href="rosliny-na-poczatek.html">Rośliny na początek</a></li>
            <li><a href="#">Stanowisko i podłoże</a></li>
            <li><a href="pielegnacja.html">Pielęgnacja</a></li>
            <li><a href="znajdz-rosline.html">Znajdź roślinę</a></li>
            <li><a href="index.html#contact">Kontakt</a></li>
        </ul>
    </nav>

    <header>
        <div class="header-info">
            <h1>Stanowisko i&nbsp;podłoże</h1>
        </div>
    </header>

    <section class="begin-info base">
        <p>Jakie stanowisko i podłoże wybrać dla roślin domowych? Dowiedz się, czym jest rozproszone światło,
            bezpośrednie słońce i półcień oraz jakiej ziemi potrzebują twoi przyjaciele.</p>
        <p>Wybierając rośliny doniczkowe do naszego domu, powinniśmy zapoznać się z ich wymaganiami i porównać je do
            warunków panujących w naszym mieszkaniu. Często jednak decydujemy się na zakup roślin pod wpływem emocji,
            kierując się sercem i wzrokiem, niekoniecznie pamiętając o ich potrzebach. Umiejscowienie roślin nie
            może być przypadkowe. Musimy zapewnić im warunki środowiskowe dostosowane do ich wymagań.</p>
    </section>

    <section class="base new-section">
        <h2>Stanowisko</h2>
        <div class="image-box image-box-one"></div>
        <p>Odpowiednia ilość światła jest niezbędna do prawidłowego wzrostu roślin. Ilość promieni słonecznych
            wpadających do naszych wnętrz zależy przede wszystkim od kierunków świata i pory roku, ale też od okolicznej
            zabudowy i drzew mogących zasłaniać okna. Ze względu na ilość światła, możemy wyróżnić stanowiska na
            bezpośrednim słońcu, o rozproszonym świetle, półcieniste i cieniste. Każda roślina ma swoje wymagania
            świetlne, dlatego powinna być uprawiana na stanowisku dostosowanym do jej potrzeb. O zapotrzebowaniu rośliny
            na światło świadczy intensywność koloru jej liści. Rośliny o ciemnozielonych liściach to najczęściej rośliny
            cieniolubne. Wymagają one mniejszego nasłonecznienia, niż rośliny o jaśniejszych liściach. Wynika to z tego,
            że ich liście zawierają więcej chlorofilu, dzięki któremu czerpią energię podczas procesu fotosyntezy i
            czyni je to bardziej wytrzymałymi na zacienienie. Większość roślin o dekoracyjnych, kolorowych liściach lubi
            stanowiska jasne, ale nie na bezpośrednim słońcu. Odpowiednia ilość nasłonecznienia jest niezbędna do
            ładnego wybarwienia liści. Rośliny o bardzo jasnych liściach lub z białym wybarwieniem potrzebują jasnego i
            dobrze nasłonecznionego stanowiska.</p>
    </section>

    <section class="base new-section">
        <div>
            <h2>Bezpośrednie słońce</h2>
            <div class="image-box image-box-two"></div>
            <p>Najbardziej słoneczne w naszych mieszkach są pomieszczenia z wystawą południową i południowo-zachodnią.
                Południowa i zachodnia ekspozycja okien wiąże się z naturalnym dociepleniem wnętrz i dość suchym
                powietrzem, przez co warunki tam są zbliżone do tych panujących w pustynnym, czy śródziemnomorskim
                klimacie. Stanowiskami z bezpośrednim słońcem nazywamy miejsca, w których promienie słoneczne padają
                bezpośrednio na rośliny, nie napotykając przeszkód w postaci firan, drzew, czy zabudowań,
                ograniczających dostęp słońca do wnętrza. Najczęściej takie miejsca spotkamy na parapecie południowym
                lub południowo-zachodnim, gdzie duża ilość światła słonecznego pojawia się wczesnym popołudniem i może
                utrzymywać się aż do zachodu słońca.</p>
            <p>Na bezpośrednim słońcu poradzą sobie aloesy, ceropegie, crassule, kaktusy, senecio i wilczomlecze.
                Idealna dla tych roślin będzie wystawa południowa lub zachodnia, jeśli okna nie są przysłonięte drzewami
                lub budynkami.</p>
            <p>Przy dość wysokim nasłonecznieniu, ale nie na bezpośrednim słońcu odnajdą się ananasy, anturium, areki,
                bananowce, drzewka oliwne, echeverie, geranium, hoye, krotony, opuncje, patyczaki, papirusy,
                sansevieire, strelicje, syngonia, żywe kamienie oraz jasne odmiany caladium. Rośliny te można ustawić na
                parapecie okna zachodniego, ewentualnie wschodniego lub w bliskiej odległości od okna południowego.</p>
        </div>

        <div class="new-point">
            <h2>Rozproszone światło</h2>
            <div class="image-box image-box-three"></div>
            <p>Stanowiska o rozproszonym świetle są jasne, znajdują się w pobliżu mocno nasłonecznionych okien, jednak
                na rośliny nie pada bezpośrednie słońce. Promienie słoneczne są rozproszone, ponieważ napotykają na
                swojej drodze przeszkody w postaci zasłon lub drzew. Aby stworzyć warunki odpowiednie dla roślin
                preferujących rozproszone światło wystarczy umieścić je przy mocno nasłonecznionym oknie osłoniętym
                firanką, na parapecie wschodnim, zachodnim lub w bliskiej odległości od okna południowego.</p>
            <p>Takie warunki idealnie sprawdzą się dla roślin tropikalnych, takich jak aglaonemy, alokazje, begonie,
                calathee, chamedory, diffenbachii, epipremnum, facje, fikusy, maranty, monstery, pachiry, pilee,
                philodendrony, scindapsusy, szeflery i trzykrotki.</p>
        </div>

        <div class="new-point">
            <h2>Półcień i cień</h2>
            <div class="image-box image-box-four"></div>
            <p>Stanowiska półcieniste charakteryzują się tym, że nie dociera do nich bezpośrednie słońce lub pojawia się
                tam na bardzo krótko. Zdarza się, że jedynym światłem docierającym do roślin stojących na stanowisku
                półcienistym, jest światło odbite od innych powierzchni. Miejsca cieniste i półcieniste znajdują się w
                głębi jasnych pomieszczeń, obok okna lub pod nim oraz na prapecie o wystawie północnej. W takich
                warunkach najlepiej czują się rośliny naturalnie rosnące w poszyciach lasów, gdzie nie dociera zbyt
                wiele promieni słonecznych.</p>
            <p>Do roślin cieniolubnych możemy zaliczyć asparagusy, aspidistry, bluszcze, cissusy, fitonie, kliwie,
                chamedory, monstery, paprocie, phlebodia, sansevierie, skrzydłokwiaty i zamiokulkasy.</p>
        </div>

        <div class="new-point">
            <h2>Niedobór i nadmiar światła</h2>
            <div>
                <h3>Niedobór światła</h3>
                <p>Głównym skutkiem niedoboru światła jest nieprawidłowy, spowolniony wzrost roślin oraz wyciąganie się
                    pędów w poszukiwaniu światła. Innymi oznakami braku światła może być żółknięcie dolnych liści i
                    utrata wybarwienia u młodych roślin. Niektóre rośliny z powodu braku światła mogą nie związywać
                    pąków kwiatowych. Taką roślinę musimy przestawić w widniejsze miejsce. Powinniśmy jednak unikać
                    bezpośredniego słońca.</p>
            </div>
            <div class="new-point">
                <h3>Nadmiar światła</h3>
                <p>W przypadku nadmiaru światła na liściach rośliny mogą pojawić się żółte lub brązowe plamy, oparzenia
                    słoneczne, kwiaty i liście mogą zasychać. Taką roślinę należy przestawić w chłodniejsze i mniej
                    nasłonecznione miejsce, a uszkodzone liście stopniowo wycinać, zaczynając od tych najbardziej
                    zniszczonych. Pamiętajmy, aby nie zraszać roślin w czasie, kiedy są narażone na bezpośrednie
                    działanie promieni słonecznych, ponieważ krople wody utrzymujące się na liściach, mogą doprowadzić
                    do powstania oparzeń. Aby ograniczyć ilość promieni słonecznych wpadających do wnętrza naszych
                    mieszkań wystarczy wykorzystać rolety, firanki, czy zasłony, które rozproszą palące promienie
                    słońca.</p>
            </div>
        </div>
    </section>

    <section class="base new-section">
        <h2>Podłoże</h2>
        <div class="image-box image-box-five"></div>
        <p>Czy wszystkie rośliny doniczkowe możemy przesadzić do tego samego podłoża? Niestety nie. Mieszanki ziemi
            dopasowujemy do gatunku rośliny. Jak wiemy, nasze rośliny doniczkowe w naturze żyją często w bardzo
            odmiennych od siebie warunkach. Niektóre z nich preferują podłoże stale wilgotne, inne magazynują wodę w
            liściach i lubią, kiedy podłoże mocno przesycha. Przede wszystkim musimy znać pochodzenie rośliny oraz jej
            potrzeby. Należy zwrócić uwagę na przepuszczalność podłoża oraz jego poziom pH. To właśnie podłoże powinno
            być odpowiedzią na potrzeby naszych roślin.</p>
        <p>Poprzez odpowiednie podłoże staramy się zapewnić naszym roślinnym podopiecznym warunki zbliżone do tych w
            naturze, ale również odpowiadające ich potrzebom dotyczącym podlewania. Każdy gatunek będzie wymagał innej
            ilości ziemi uniwersalnej, włókna kokosowego bądź kwaśnego torfu oraz mniejszej lub większej ilości
            dodatków.</p>
    </section>

    <section class="base new-section">
        <h2>Baza do podłoża</h2>
        <div class="image-box image-box-six"></div>
        <p>Aby stworzyć podłoże dla swojej rośliny musimy zacząć od swoistej bazy. Będzie nam potrzebna znaczna lub
            znikoma ilość materii organicznej – ziemi uniwersalnej, torfu kwaśnego czy włókna kokosowego. Jaką bazę
            wybrać, aby uszczęśliwić naszą roślinę? Ziemia uniwersalna jest słabo przepuszczalna dla wody i bardzo długo
            utrzymuje wilgoć. O ile nie jest to najgorszy scenariusz dla roślin, które preferują wilgotne podłoże, o
            tyle będzie zmorą dla tych, które nie znoszą zastoju wody w korzeniach – a takich gatunków jest mnóstwo!
            Podłoże uniwersalne dość szybko zmienia się w bardzo zbitą, nieprzepuszczalną dla powietrza i wody bryłę, co
            może zaszkodzić nawet wilgociolubnym roślinom – powolne przesychanie może doprowadzić do gnicia korzeni.
            Mimo to, ziemia uniwersalna to świetna baza dla mieszanek podłoża, choć nie sprawdzi się jako jego jedyny
            składnik. W zależności od pochodzenia rośliny będziemy potrzebować większej lub mniejszej ilości ziemi
            uniwersalnej do naszych mieszanek. Aby odczarować ziemie uniwersalną należy uzupełnić ją o przeróżne
            dodatki.</p>
        <p>Torf kwaśny może być w niektórych przypadkach, stosowany zamiennie z ziemią uniwersalną. Tak jak ziemia
            uniwersalna dość długo zatrzymuje wilgotność, lecz jest bardziej przepuszczalny i lepiej napowietrza
            korzenie naszych roślin. Kwaśny torf będzie dobrym wyborem przy roślinach tropikalnych, które naturalnie
            rosną na glebach kwaśnych, o niższym pH, np. marantowate (calathea, maranta), paprocie czy philodendrony.
        </p>
        <p>W naszych mieszankach możemy zastosować również włókno kokosowe. Jest lekkie oraz ma lepszą przepuszczalność.
            W przeciwieństwie do ziemi uniwersalnej nie zamieni się w zbitą masę. Aby nieco urozmaicić nasze bazy,
            należy dodać do nich mniejszą lub większą ilość dodatków, które będą dostosowane do gatunku rośliny.</p>
    </section>

    <section class="base new-section">
        <h2>Dodatki</h2>
        <div class="image-box image-box-seven"></div>
        <p>Chipsy kokosowe oraz kora piniowa to nasze ulubione dodatki. Są wspaniałe przede wszystkim dlatego, że
            odzwierciedlają roślinom ich środowisko naturalne. Będą zatem wyśmienitym dodatkiem dla wszelkich epifitów,
            pnączy, które w naturalnym środowisku wspierają się i wspinają po drzewach. Znajdziecie je w mieszankach do
            philodendrona, monstery, roślin wiszących oraz syngonium. Chipsy kokosowe są przede wszystkim lekkie, dzięki
            nim nasze podłoże będzie bardziej rozluźnione i oczywiście lżejsze. Zatrzymują nieco wilgotność, dlatego
            sprawdzą się idealnie dla roślin, którym nie przeszkadza dość częste, bądź umiarkowane podlewanie. Kora
            piniowa posiada podobne właściwości, jednak różni się od chipsów kokosowych niskim pH – sprawdzi się przy
            mieszankach dla roślin, które preferują podłoże o kwaśnym odczynie, takie jak anthurium, storczyk czy
            philodendron.</p>
    </section>

    <section class="base new-section">
        <h2>Rozluźniacze</h2>
        <div class="image-box image-box-eight"></div>
        <p>Aby nasze podłoże nie zamieniło się w zbitą, nieprzepuszczalną masę musimy dodać do niego nieco tzw.
            rozluźniaczy. Rozluźniacze to skruszone materiały mineralne, które w ogrodnictwie możecie spotkać
            najczęściej pod postacią perlitu, wermikulitu czy keramzytu. Rozluźniają nasze podłoże oraz posiadają
            właściwość zatrzymywania wilgoci, a co za tym idzie zmniejszają szansę na przelanie rośliny.</p>
        <div class="new-point">
            <h3>Keramzyt</h3>
            <p>Keramzyt to wypalana glina, pod postacią drobnych lub większych kamyczków. Wielu ogrodników tworzy z
                niego warstwę drenażową, choć nie jest to konieczne przy doniczkach z mocno podziurkowanym dnem.
                Keramzyt, szczególnie ten o drobnej frakcji, będzie również świetnym rozluźniaczem już w samej mieszance
                podłoża.</p>
            <h3>Wermikulit</h3>
            <p>Jest lekkim minerałem ilastym, który posiada wszystkie cechy perlitu, jednak nie zmienia swoich
                właściwości absorpcyjnych przez lata. Z tego względu wermikulit będzie idealny dla roślin, które nie
                przepadają za przesadzaniem lub są okazami o dużych rozmiarach i nie wymagają przesadzania co sezon.</p>
            <p>Rodzajem rozluźniacza może być także piasek, choć jest on bardziej „osuszaczem”. Nie tylko nieco
                rozluźnia nasze podłoże, ale pozwala też na jego szybsze wysychanie. Piasek nada się do mieszanek dla
                sukulentów, bananowca czy strelicji.</p>
        </div>
    </section>

    <section class="base new-section">
        <h2>Wybór podłoża</h2>
        <p>Wiemy już z czego może składać się mieszanka do roślin doniczkowych. Poznaliśmy właściwości poszczególnych
            dodatków i elementów podłoża. Wiemy też czym charakteryzują się oraz czym różnią się od siebie. Wszystkie
            wymienione dodatki, rozluźniacze i ziemie możecie znaleźć w naszym sklepie. Tam dokładniej doradzimy jaką
            mieszankę przygotować dla swojej rośliny.</p>
        <p>Jeśli chcesz być mistrzem w przesadzaniu i dobieraniu podłoża zapraszamy na nasze warsztaty. Wyślij do nas
            wiadomość, a na pewno się odezwiemy!</p>
        <div class="button-box"><button class="msg-btn"><a href="index.html#contact">Przejdź do formularza</a></button>
        </div>
    </section>

    <footer>
        <p>&copy; Roślinkopedia 2022</p>
    </footer>

    <script src="https://cdn.jsdelivr.net/npm/bootstrap@5.2.0/dist/js/bootstrap.bundle.min.js"
        integrity="sha384-A3rJD856KowSb7dwlZdYEkO39Gagi7vIsF0jrRAoQmDKKtQBHUuLZ9AsSv4jD4Xa" crossorigin="anonymous">
    </script>

    <script src="./scripts/script.js"></script>
</body>

</html>